---
name: Lott H
type: Allotment
thumbnail: /lotter/lotth-thumbnail.jpg

title: Lott H

instagram: whatwouldmontydo
---

![Lott H](/lotter/lotth.jpg#left)

# Lott H

Välkomen till Lottebo! Den här lotten ägs sedan 2017 av Adela och Johan med barnen Caesar och Ava.

## Historia

Lottebo är en av de nya lotter som designats och byggts i samarbete med arkitektstudenter vid KTH och Full Scale Studio.

Idén för designen utgick från stugans placering vid den långsmala delen av tomten. Utifrån det ritades ett långsmalt hus som breddades med hjälp av burspråk. På så sätt kunde 9 m² i markyta utökas till en användbar yta på nästan 15 m².

Flera förslag till konstruktion presenterades och utifrån dessa växte en design fram som bygger på ett antal fackverksstag. Dessa delar upp huset i tre distinkta delar – sovdel, kök och sittdel.

Fackverksstagen användes även till boden samt binder samman byggnaderna i en pergola. I pergolan byggdes sedan bordsdelar ovan en terrass i marktegel.

## Odlingsfilosofi

Vi vill hålla oss till den ursprungliga tanken med kolonilotter och fokuserar därför främst på att odla ätbara växter.

## Trädgården

I nedre delen av trädgården anlades en odlingsyta med fem väl tilltagna odlingslådor. En terrassmur skiljer odlingsytan från fruktträdgården där vi har planterat bärbuskar inramade av en mur av spaljerade äppelträd, ett spaljerat päronträd samt pelarkörsbär och -plommon.

På baksidan av huset ligger vår engelskinspirerade "cottage garden". Längs med mur och trappa har vi satt upp spaljeer av armeringsnät. Vid näten växer björnbär, taybär, boysenbär och vinhallon.

Längs med pergolan har vi satt olika klätterväxter – vinrankor, piprankor, blåregn och minikiwi.
